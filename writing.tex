\section{Товч танилцуулга}
ГЭРЭГЭ СИСТЕМС ХХК нь 2019 оны 2 сард байгуулагдсан бөгөөд "Аливаа бүхэнд технологи шингээж, эрх тэгш хүртээмжтэй нийгмийг цогцлооно" гэсэн уриан дор мэдээллийн технолонгийн үйлчилгээ, програм хангамжийн хөгжүүлэлтийн чиглэлээр тасралтгүй үйл ажиллагаа явуулж байгаа компани юм. Гэрэгэ системс нь урианд дурдаснаар нийгэмд хэрэгцээтэй үйл ажиллагаа, асуудлуудыг технологийн тусламжтайгаар шийдвэрлэхийн тулд ажилдаа чин сэтгэлээсээ хандаж баг хамт олны хамтын ажиллагаа болон хувийн ур чадварт анхаарах халуун дулаан уур амьсгалтай байгууллага юм. Нийгэмд ээлтэй үйл ажиллагааны хувьд цар тахлын цаг үед вирусын халдварын шинжилгээг хурдан шуурхай гүйцэтгэж, хэрэглэгч шинжилгээний хариугаа хялбар авах боломж олгох ЭРҮҮЛ МН системийг нэрлэж болох юм. ГЭРЭГЭ СИСТЕМС нь үндсэндээ төлбөр төлөлтийн төрөл бүрийн боломж олгох FINTECH компани юм. 

\section{Ямар үйлчилгээ үзүүлдэг вэ?}
ГЭРЭГЭ СИСТЕМС груп компани нь ГЭРЭГЭ-КИОСК, ГЭРЭГЭ-ПОС, VULCAN ANALYTICS компаниудаас бүрдэнэ. ГЭРЭГЭ-КИОСК компани нь киоск төхөөрөмж ашиглан торгууль, төлбөр, хураамж, тодорхойлолт авах үйлчилгээг хялбарчлан төлбөр төлөлтийн аргуудыг хялбарчилдаг. ГЭРЭГЭ-ПОС компани нь пос төхөөрөмж ашиглан гүйлгээ хийх үйлчилгээ үзүүлдэг ба бараа бүтээгдэхүүний тайланг харан гүйлгээгээ хянах боломж олгодгоороо давуу талтай юм. VULCAN ANALYTICS нь хэрэглэгчид цахим зээл олгох хялбар боломжийг санал болгодог. 

\section{Миний ажилласан систем}
Миний бие ARRIVAL MN нэртэй хилээр нэвтэрж буй хүмүүсээс эрүүл мэндийн судалгаа авах системийн front-end хэсгийг хөгжүүлсэн юм. Энэхүү систем нь хилээр нэвтэрж буй хүмүүсээс судалгаа аван коронавирусын шинж тэмдэг бүхий иргэдээс шинжилгээ авах зэргээр вирусын халдварыг хязгаарлах зорилготой. Системийн хэвийн үйл ажиллагаанд Хур нэгдсэн системээс мэдээлэл авах шаардлагатай тул хур системтэй холбох хөгжүүлэлтийг нэмэлтээр хийсэн болно. 

